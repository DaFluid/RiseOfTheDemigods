<!DOCTYPE HTML PUBLIC "-//W3C//DTD HTML 4.0 Transitional//EN">
<html>
    <head>
        <meta http-equiv="content-type" content="text/html; charset=UTF-8">
        <title>Jon Hunter</title>
        <link type="text/css" rel="stylesheet" href="appbase.css">
        <link type="text/css" rel="stylesheet" href="userbase.css">
    </head>
    <body class="wikidpad">
<span class="wikidpad parent-nodes"><a href="RiseOfTheDemigods.html" class="wikidpad wiki-link">Home</a></span><span class="wikidpad parent-nodes"> | parent nodes: <span class="wikidpad parent-node"><a href="Alias.html" class="wikidpad">Alias</a></span> | <span class="wikidpad parent-node"><a href="Barder.html" class="wikidpad">Barder</a></span> | <span class="wikidpad parent-node"><a href="Elfica.html" class="wikidpad">Elfica</a></span> | <span class="wikidpad parent-node"><a href="Fabio.html" class="wikidpad">Fabio</a></span> | <span class="wikidpad parent-node"><a href="Hram%20Otvoreni%20Dlan.html" class="wikidpad">Hram Otvoreni Dlan</a></span> | <span class="wikidpad parent-node"><a href="RiseOfTheDemigods.html" class="wikidpad">RiseOfTheDemigods</a></span> | <span class="wikidpad parent-node"><a href="Session%2010.html" class="wikidpad">Session 10</a></span> | <span class="wikidpad parent-node"><a href="Session%202.html" class="wikidpad">Session 2</a></span> | <span class="wikidpad parent-node"><a href="Session%203.html" class="wikidpad">Session 3</a></span> | <span class="wikidpad parent-node"><a href="Session%205.html" class="wikidpad">Session 5</a></span> | <span class="wikidpad parent-node"><a href="Session%206.html" class="wikidpad">Session 6</a></span> | <span class="wikidpad parent-node"><a href="Session%207.html" class="wikidpad">Session 7</a></span> | <span class="wikidpad parent-node"><a href="Session%208.html" class="wikidpad">Session 8</a></span> | <span class="wikidpad parent-node"><a href="Tu%20Sull.html" class="wikidpad">Tu Sull</a></span><br class="wikidpad" /><br class="wikidpad" /></span>
<div class="container"><a name=".h0" class="wikidpad"></a><h2 class="wikidpad heading-level2">Jon Hunter</h2>
<span class="wikidpad property attribute">[alias: Jon]</span><br class="wikidpad" />
Jon Hunter je redovnik <span class="wikidpad wiki-link"><a href="Hram%20Otvoreni%20Dlan.html" class="wikidpad">hrama Otvoreni Dlan</a></span> koji se nalazi na spiritualnom putovanju. On je 28 godina star muškarac, orijentalne boje kože, crne kose obrijane na ćelavo i tamnosmeđih očiju. Visok je 175cm (5'9'') i težak oko 67kg (148lb). Nosi skromne hlače i obuću te magičnu halju koju mu je darovao <span class="wikidpad wiki-link"><a href="General%20Hamlin.html" class="wikidpad">General Hamlin</a></span> na njegovom prvom zadatku. Oko vrata mu se nalazi kožni remenčić na kojem visi džepić u kojem Jon drži svoj kamen tako da je uvijek uz njega.<br class="wikidpad" />
<br class="wikidpad" />
Kao dječak, Jon je odrastao na selu u regiji  <span class="wikidpad wiki-link"><a href="Tu%20Sull.html" class="wikidpad">Tu Sull</a></span>, sjeverno od <span class="wikidpad wiki-link"><a href="Argon.html" class="wikidpad">Argon-a</a></span>. Kada ne bi pomagao na farmi, igrao bi se s ostalom seoskom djecom. Također bi se ocu pridružio u lovu kad god bi mu dali, jer ga je umijeće lova puno više fasciniralo od dosadnog rada na polju. Život je bio skroman ali sretan, bez puno briga.<br class="wikidpad" />
Sve se to promijenilo jedne kobne noći. Njegov najbolji prijatelj <span class="wikidpad wiki-link"><a href="Barder.html" class="wikidpad">Barder</a></span> je tu noć prespavao kod njegove kuće nakon što su se ostali igrati do kasno. Obojicu su probudili glasni povici i vriskovi. Jonova majka je uletjela u njegovu sobu i brzo izvukla oba dječaka van kuće, čiji je krov već bio obavijen plamenom. No ispred kuće su se naglo zaustavili, jer im je put priječila <span class="wikidpad wiki-link"><a href="Kultisti.html" class="wikidpad">skupina sumnjivih osoba u tamnim plaštevima i kapuljačama</a></span>. Jon ih nije prepoznao, ali vidio je da su naoružani, te da nemaju dobre namjere. Jedan od tih osoba i njegov otac su si međusobno dobacivali, ali Jon je bio toliko prestravljen da nije ubrao ni jednu riječ. Jedino što je čuo je bilo u trenutku kad mu je majka povikla da bježi i gurnula njega i Bardera prema šumi, dok je njegov otac junački nasrnuo prema naoružanim osobama. Jon je u trenu brzo zgrabio Bardera za ruku i krenuo trčati. Povici i vriskovi su rezali kroz noćni zrak, ali Jon ni u jednom trenu nije pogledao iza sebe. Samo se fokusirao da što prije dođe do šume. Barder nažalost nije bio tako dobar trkač kao Jon i nije mogao održavati tempo. Zapomagao je Jona da malo uspori, ali Jon je bio kompletno zaokupiran bježanjem i nije se odazivao. Jedino se osvrnuo kada je osjetio da mu se Barderova ruka otrgla dok se ovaj spotaknuo i pao na pod. Na trenutak je vidio svojeg prijatelja kako leži licem dolje u blatu, a iza njih stajala je njegova kuća u plamenu, te su im se iz tog smjera približavala dvojica od naoružanih divljaka. Jonove noge nisu zastale ni jedan tren.<br class="wikidpad" />
Idućih nekoliko tjedana je bilo vrlo teško za Jona. Zahvaljujući svom ograničenom iskustvu u lovu uspijevao je tek jedva preživljavati, dok je istovremeno konstantno bježao na istok. Odmarao bi se tek kad bi našao neko skrovito mjesto, a i tada je spavao samo od čiste iscrpljenosti, te bi ga probudile noćne more čim bi postao sposoban sanjati. Isprva su snovi bili samo o divljacima kako ga vječno gone, ali s vremenom je počeo vidjeti i Bardera u svojim snovima. Strašno ga je tištila krivnja što je Bardera ostavio tamo natrag. To ga je tištilo čak više nego što su mu nedostajali vlastiti roditelji, i ta krivnja će ga pratiti kroz ostatak svojega života.<br class="wikidpad" />
Jon nije siguran koliko dugo je tako bježao, ali bijeg je prestao kada je jednog dana slučajno naletio na skupinu monk-ova koji su sakupljali ljekovite biljke u šumi nedaleko od svog hrama. Ne vidjevši druge ljude već jako dugo, prvi instinkt mu je bio pobjeći, ali iz iznemoglosti mu bijeg nije bio jako uspješan. Čak i u tom stanju bi mogao pobjeći prosječnoj osobi, ali ovi monk-ovi su bili daleko od prosječnog. Prepoznali su da je dječaku potrebna njega i odveli ga u hram. Jon je bio preslab da se odupre. Monk-ovi nisu uspjeli izvući puno informacija iz Jon-a, samo da je sam i da nema nikog, te da je preživljavao samo na vlastitim vještinama. Radije nego da ga prepuste divljini, odlučili su ga zadržati i odgajati kao jednog od svojih.<br class="wikidpad" />
Tako je Jon odrastao u hramu, radeći sve što mu se reklo - razne poslove, treninge, meditacije i molitve. Mnogi ljudi dolaze u hram u potrazi za unutarnjim spokojem, te se šutljivi Jon dobro tamo uklapao, makar je ovaj smjer njegova razvoja malo zabrinjavao starješine. Jedino što je Jon samoinicijativno radio je trčao, i išao bi trčati kad god bi ga nešto mučilo. Trčanje mu je donosilo smirenje bolje od bilo kakve meditacije, koju je podnosio samo iz poštovanja prema starješinama.<br class="wikidpad" />
Kako je odrastao, Jon se u mislima (i nočnim morama) često vraćao u prošlost na onaj kobni dan. Naučio je da postoje ljudi niska morala koji su kadri učiniti svašta za osobnu dobit, i razvio je strašnu mržnju prema ljudima koji su mu uništili život. Često je razmišljao kako bi se jednog dana trebao vratiti u selo, ali nikad se nije mogao odlučiti na taj korak. Makar je pretpostavljao da je tako, Jon nikad nije svojim očima vidio da su njegovi roditelji stvarno bili ubijeni. Bojao se boli koju bi osjećao od saznanja da su stvarno mrtvi, ali bojao se i srama koji bi osjećao pred svojim roditeljima da ih nađe žive nakon što je kukavički bježao tako dugo. Ali najviše se sramio i bojao Barderove sudbine. Jon je bio bolno svjestan kako je u strahu izdao svojeg najboljeg prijatelja. Kako je vrijeme prolazilo i vrijeme njegovog bijega produljivalo, sram je postajao sve veći i činilo se kao da se Jon više nikad neće vratiti natrag.<br class="wikidpad" />
Kada je Jon dostigao svoje kasne dvadesete, razvio se u vitkog i sposobnog muškarca, oštra uma ali pretjerano samozatajne naravi. U svom treningu je dosegao vrh onoga što su u hramu nazivali “slobodnim znanjem”. Nakon toga su za jednog člana hrama postojala samo dva puta: ili postati putujući monk, rafinirajući svoje vještine u vanjskom svijetu i korisiteći ih da promovira učenja hrama; ili prisegnuti se na vječnu službu u hramu. Oni koji ostaju u hramu imaju smanjeni kontakt sa vanjskim svijetom, ali dobiju pristup skrivenim tehnikama hrama i nastavljaju svoj trening kako bi postali buduće starješine. Jon se u sebi već bio odlučio za drugu opciju, ostavljajući svoju bolnu prošlost iza sebe s namjerom da je potpuno zakopa u neumornom treningu i radu kao monk. Ali mudre starješine su znali da Jon na taj način neće nikad u potpunosti sazrijeti, te da je za njega potrebna promjena. Stoga mu naređuju da barem godinu dana provede kao putujući monk, te mu obećaju ispuniti želju ako se nakon toga vrati i uspije uvjeriti starješine da je ostanak u hramu pravi put za njega. Ovo naljuti Jona, ali dovoljno je pametan da zna da ih neće moći razuvjeriti kada se starješine jednom za nešto odluče. Tako se on spakira šutke i bez oproštaja, te po prvi put otputi ka najbližem naseljenom mjestu, odlučan da nauči više o svijetu i otkrije zašto ga starješine nisu smatrali dostojnim ostanka u hramu.<br class="wikidpad" />
Prije nego je Jon poslan iz hrama da istraži svijet, monkovi su mu dali mali komadić <span class="wikidpad wiki-link"><a href="Jonov%20kamen.html" class="wikidpad">kamena</a></span> koji navodno sadrži drevne moći koje nitko, čak ni starješine ne mogu dokučiti. Zadnjih nekoliko godina, starješine su u drevnim spisima došli do zaključka da bi taj kamen<br class="wikidpad" />
mogao biti veoma moćan artifakt. Daju kamen Jonu u nadi da će na svojem putovanju pronaći osobu koja zna više o njemu i čemu taj kamen točno služi.<br class="wikidpad" />
<br class="wikidpad" />
<br class="wikidpad" />
<br class="wikidpad" />
</div>    </body>
</html>
